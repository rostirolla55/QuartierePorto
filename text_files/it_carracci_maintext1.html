<p>Questa casa gi&agrave; nel 1563 era di propriet&agrave; di Giovanni Maria Carracci che, proveniente da Cremona, aveva aperto a Bologna una bottega da <strong>beccaro</strong>.</p>
<p>Il Carracci fu il capostipite della omonima famiglia dalla quale derivarono le due generazioni di pittori, che per oltre mezzo secolo avrebbero abitato e aperto bottega proprio in questo stabile.</p>
<p>Il legame affettivo che i Carracci ebbero per questa loro casa &egrave; dimostrato dal fatto che, anche quando la celebrit&agrave; li port&ograve; a lavorare altrove, questo luogo rimase un riferimento al quale fare sempre ritorno.</p>
<p>Il 14 dicembre 1619, in questo palazzo dove era nato e che apparteneva ancora a Paolo Carracci, figlio di Vincenzo, anche lui noto come pittore, mor&igrave; Ludovico, l'artista pi&ugrave; celebre della famiglia le cui spoglie furono poi inumate nella chiesa di S. Maria Maggiore di Galliera</p>
<p>La fabbrica, nei secoli, sub&igrave; pesanti rimaneggiamenti e, solo di recente, &egrave; stata interessata da una ristrutturazione che ha cancellato tutti i danni subiti con la guerra Con questi lavori, nel fabbricato, sono state riportate alla luce tracce preziose del suo passato.</p>
<p>Il portale ha una ghiera strombata e la sua ampiezza, per le caratteristiche della strada, &egrave; tuttora inconsueta.</p>
<p>La porta, a due ante, &egrave; costruita in essenza forte. E opera di buona ebanisteria e in origine aveva un portoncino pedonale che oggi &egrave; stato fissato e mimetizzato con modanature. Le maniglie sono in ottone lucido.</p>